# Refleksjonsrapport - Programmering med KI

## 1. Gruppeinformasjon

**Gruppenavn:** Gruppe 13

**Gruppemedlemmer:**
- Silje Veronica Følsvik - 23067/siljeverono@gmail.com
- Andrea Ødegård - 230733/andrea.ode92@gmail.com
- Erik Strøm - 230814/erstr9417@himolde.no
- Julie Haagenrud - 230888/juhaa2067@himolde.no

**Dato:** 05/12/2025

---

## 2. Utviklingsprosessen

### 2.1 Oversikt over prosjektet
Vi har laget en KI chatbot som kan hjelpe barn i barneskolealder med leksene sine. Den skal hente informasjon fra en egen database, som kan bli oppdatert med faktasjekket skolepensum, i stedet for eksisterende løsninger som ofte bruker internett for å finne svar på spørsmål. Fordelen med dette er enkel kildehenvisning, og mindre feilinformasjon. 

### 2.2 Arbeidsmetodikk
- Hvordan fordelte dere oppgaver?
- Vi har prøvd å møtes så ofte som mulig, og jobbet på oppgavene sammen, heller enn å fordele oppgavene mellom oss. Denne arbeidsmåten gjør at alle på gruppen har fått mulighet til å delta i de fleste av oppgavene, og derfor har alle fått fullt læringsutbytte. 
- Hvilke verktøy brukte dere for samarbeid og hvordan det fungerte? (f.eks. Git, og Teams)
- Vi har brukt Git for organisering av filer, og Discord for kommunikasjon mellom gruppemedlemmer. 
- Hvordan brukte dere KI-verktøy i prosessen?
- Vi har brukt KI verktøy hovedsakelig til utvikling via gemini cli og til feilsøking underveis. 

### 2.3 Teknologi og verktøy

- Frontend: [f.eks. NextJS, HTML/CSS]
-Frontend: Nextjs, Tailwindcss, and shadcn UI. 
- Backend: [f.eks. Python/FastAPI]
-Backend: FastAPI(Python), pytest.
- Database: [f.eks. Supabase, MongoDB, PostgreSQL]
- Database: Supabase postgres vector database, Alembic, 
- KI-verktøy: [f.eks. Claude Code, Gemini CLI, GPT-5 Codex]
- Gemini API
- Andre verktøy: [f.eks. VS Code, BMAD etc]
- VSCode, BMAD method, 

### 2.4 Utviklingsfaser
Vi har tolket denne malen som om Fase 1: planlegging innebærer det som tidligere har blitt kalt fase 1: analysis, og fase 2: planning, gjennom semesteret. Tilsvarende tenker vi at fase 2: Utvikling innebærer det som tidligere har blitt kalt fase 3: solutioning, og fase 4: implementation. 

**Fase 1: Planlegging**
Vi startet planleggingsfasen med et gruppemøte, der vi idemyldret oss i mellom hvilket prosjekt vi ønsket å utvikle. Når vi var enige, satte vi av en time til å snakke med læreren om tips til utviklingen, og fikk mange gode innblikk i hvordan vi kunne løse arkitekturen til applikasjonen, hovedsakelig hvordan api-en skulle fungere, og at vi burde bruke en vektor database for å lagre informasjonen. Videre brukte vi brainstorming modus i Gemini for å få flere innblikk, og passe på at viktige funksjoner i programmet ikke ble glemt bort. Når vi var fornøyde med resultatet gikk vi videre til å bruke Gemini sin research funksjon for å utdype alle våre ønskede funksjoner, og finne ut hva som var innenfor og utenfor vår rekkevidde. Research fasen ga oss også mye innsikt i hvilke forskjellige teknologier som skulle brukes til applikasjonen. 
Når vi hadde kommet frem til hvilke tekniske løsninger som skulle brukes, og hvilke funksjoner som er must-have og nice-to-have, gikk vi videre til å utvikle rapportene som skulle brukes senere i utviklingen. Her ble først proposal.md og project-brief.md ferdiggjort, etterfulgt av epics.md og PRD.md. Når disse filene ble ferdige gikk vi videre til neste fase.


- Hvordan brukte dere KI her?
I dette steget brukte vi KI til flere forskjellige oppgaver. Det første var å hjelpe oss å brainstorme funksjonaliteter applikasjonen kan ha. Videre brukte vi research funksjonen i Gemini til å finne ut hvordan å implementere disse funksjonene, og hvor mye jobb her implentasjon ville være. Når vi hadde samlet denne informasjonen i proposal.md, fikk vi Gemini til å lage project-brief.md, epics.md, og PRD.md. For hver av disse dokumentene brukte vi også Gemini sin valideringsfunksjon for å sjekke at alt var som det skulle. 




**Fase 2: Utvikling**
Fase 2 begynte med å lage architecture.md. Når dette var ferdig validerte vi filene vi hadde laget så langt, og sjekket at vi var klare til å gå inn i siste fase: implementering. Her begynte vi med å lage sprint-status.yaml, som holder oversikt over hvilke sprints og epics er fullført. Videre gikk vi gjennom hver epic en etter en, og lagde tech specs for hver av dem. Når dette var gjort gikk vi inn på hver story i hver epic, og lagde story markdown og xml filer, og utviklet hver story en etter en. Dette var punktet der vi møtte flest problemer, og ble stoppet oftest. Vi stoppet tidlig opp når KI-en skulle koble prosjektet opp til Vercel, og vi mistet flere dager med utviklingstid til dette. Vi hadde også problemer med å få prosjektet til å kommunisere med Gemini sin API, da dette er nødvendig for at vår chatbot skal fungere. [Sett inn andre feil som oppstår]. 

- Hvordan brukte dere KI her?
I denne fasen brukte vi KI til omtrent alle stegene. Vi lente oss på KI-en til å generere og validere alt av dokumenter, kode, og å holde oversikt over sprint status. I tillegg har vi gjort mye feilsøking via Gemini, til omtrent alle problemene vi har hatt i løpet av denne fasen. 

---

## 3. Utfordringer og løsninger

### 3.1 Tekniske utfordringer


**Utfordring 1: Vercel**
- Problem: Gemini foreslo tidlig i prosjektet at vi skulle bruke Vercel til å hoste programmet vi har laget. På måten det ble forklart hørtes det relativt enkelt ut å sette opp. Det viste seg å være stikk motsatt, og vi brukte mange dager på å undersøke hvorfor frontend ikke ville snakke med API med denne løsningen. 
- Løsning: Etter mange timer arbeid uten noen nevneverdig fremgang endte vi opp med å skrape ideen med å bruke Vercel for å hoste nettsiden, og byttet til en localhost løsning. Dette virker godt nok for prosjektet, da vi ikke umiddelbart skal sette det ut i produksjon, men heller bruke det som en demonstrasjon for hva som er mulig å få til med utvikling med KI. 
- KI sin rolle: Dette problemet oppstod hovedsakelig på grunn av KI, og KI var lite til hjelp med å få løst det. Når vi spurte KI-en om hjelp med å feilsøke, endte vi ofte bare med å gå igjennom de samme 5-6 endringene i en json fil, før den begynte på nytt med løsninger som var forsøkt tidligere. 

**Utfordring 2: Manglende referanse til XML fil**
- Problem: Gemini
Gemini satt seg fast i en loop, når vi skulle kjøre “ready for dev” for story 2.1 (implementering av at chatboten skal bruke vår kunnskapsbase for svarene sine)
- Løsning:
Etter mye feilsøking ved bruk av Gemini, der vi ikke kom noen vei, gikk vi inn i filene selv og så etter feil. I 2-1 sitt markdown dokument så vi at det ikke var noe referanse til denne storyen’s xml fil, og vi oppdaget også at xml filen hadde et litt annet navn enn markdown filen. Etter å ha lagt inn pathen til xml filen inn i 2-1.md, løste problemet seg, og testene til Gemini fungerte som de skulle. 
- KI sin rolle:
KI gikk i loop, og visste ikke hva problemet var. Den kjørte bare flere tester. Vi endte opp med å løse dette problemet manuelt. 

### 3.2 Samarbeidsutfordringer

- Beskriv utfordringer og hvordan dere løste dem
Når vi arbeidet med prosjektet var det en utfordring at vi ikke skulle overskrive hverandre, og at noen av oppgavene kunne vi ikke starte på før den andre var ferdig. Vi prøvde å være bevisst på hvilken oppgaver vi kunne arbeide med en-og-en, og hvilken oppgaver vi måtte fullføre sammen. Vi tok også i bruk digitale løsninger, der vi delte skjerm, slik at vi som gruppe kunne følge med hverandre, og gi veiledning. 

Vi hadde utfordringer med å møtes fysisk, siden gruppemedlemmene hadde ulike livssituasjoner og i forhold til pendling. Dette løste vi ved å gå over til digitale møter, der vi kunne.

### 3.3 KI-spesifikke utfordringer
- Problemer spesifikt knyttet til bruk av KI
Vi hadde en del problemer med inkonsistens kode fra KIen. Det betydde at vi ofte måtte utvikle den samme koden flere ganger for å få et akseptabelt resultat. Vi endte også innimellom opp med å gå tom for tokens til pro modellen og måtte bytte til flash. Når dette skjedde merket vi nedgang i kvalitet på KIens output. Senere i prosjektet var vi mer nøye med å kun bruke pro der det var nødvendig, for å bevare tokens. 
- Hvordan håndterte dere disse?
Vi håndterte dette ved at flere gruppemedlemmer utviklet samme sprint samtidig, og så tok vi den koden som virket best. Det gjorde at vi ikke mistet mye tid på at KIen feilutviklet kode, siden vi fikk parallellisert oppgavene og kun tok beste resultat. 

---







## 4. Kritisk vurdering av KI sin påvirkning

### 4.1 Fordeler med KI-assistanse
KI har gjort arbeidet lettere og mer effektivt. Den hjelper med å generere idéer, forklare vanskelige ting og foreslå løsninger når man står fast. Dette sparer tid og gjør det enklere å komme i gang med oppgaver. Skulle man laget samme appen uten bruk av KI så hadde det tatt veldig mye lenger tid om man skulle skrevet alle kodene og dokumentene tradisjonelt. KI kan også bidra til å sikre at man ikke glemmer viktige detaljer og at ting ikke faller mellom stolene. 

**Effektivitet og produktivitet:**

Bruken av Gemini gjorde utviklingsprosessen langt mer effektiv. Modellen genererte kodeutkast, foreslo løsninger og forklarte tekniske problemer, noe som reduserte tiden vi brukte på både frontend-, backend- og dokumentasjonsarbeid. Uten Gemini ville det tatt betydelig lengre tid å lage den samme appen.

**Læring og forståelse:**
- Hva lærte dere ved å bruke KI?

Ved å bruke KI lærte vi mye om både koding, struktur og helheten i å utvikle en app fra start til slutt. KI, chatbotter som for eksempel ChatGPT, Gemini, osv., hjalp oss å forstå komplekse konsepter ved å forklare dem på en enkel måte, og den ga konkrete eksempler som gjorde det lettere å se sammenhengene i prosjektet. Dette gjorde at vi ikke bare løste oppgaver raskere, men også fikk en dypere forståelse av hvordan alle delene av appen henger sammen.

**Kvalitet på koden:**
- Hvordan påvirket KI kodekvaliteten?

KI hadde en direkte og avgjørende påvirkning på kodekvaliteten, siden all koden ble generert av modellen. Dette ga en jevn og konsistent struktur gjennom hele prosjektet. KI foreslo også forbedringer løpende. Resultatet ble en app med kode som var både mer strukturert og mer profesjonelt oppbygd enn om vi skulle skrevet alt manuelt selv.

### 4.2 Begrensninger og ulemper


**Kvalitet og pålitelighet:**
- Eksempler på feil eller dårlige løsninger fra KI

Selv om KI genererte så å si all koden, opplevde vi flere begrensninger knyttet til kvalitet og pålitelighet. Noen løsninger var feilaktige eller unødvendig kompliserte. Vi oppdaget dette gjennom testing, ved å kjøre appen og se at enkelte funksjoner ikke fungerte som forventet. I noen tilfeller foreslo KI også kode som ikke passet med resten av prosjektstrukturen.
For å håndtere dette måtte vi stille oppfølgingsspørsmål til KI, be om nye versjoner av funksjoner og sjekke om løsningene faktisk fungerte i praksis. Dette viste at KI kan være effektiv, men ikke alltid pålitelig uten menneskelig kontroll.


**Avhengighet og forståelse:**
- Ble dere for avhengige av KI?

Siden KI gjorde mesteparten av arbeidet, ble vi til en viss grad avhengige av den. Det var enkelt å lene seg på KI i stedet for å forsøke å løse problemer selv, noe som enkelte ganger kunne hindre dypere læring. I situasjoner hvor KI ga ferdige løsninger uten at vi trengte å forstå all logikken bak, ble læringen mer overfladisk. Samtidig oppdaget vi at når KI ga feil eller mangelfulle svar, ble vi tvunget til å analysere problemet bedre, noe som faktisk styrket forståelsen likevel.

**Kreativitet og problemløsning:**
- Påvirket KI deres egen kreativitet?

Bruken av KI gjorde mange oppgaver enklere, men den påvirket også vår egen kreativitet. Fordi KI leverte raske og ferdige løsninger, var det lett å velge de forslagene den kom med i stedet for å utforske egne ideer. Dette gjorde at vi i noen situasjoner ikke utviklet alternative design eller egne måter å løse problemer på. For eksempel foreslo KI standardiserte layout-løsninger, og vi fulgte dem uten å utfordre dem kreativt. På den måten kunne KI begrense vår egen kreative tenkning, selv om den samtidig økte effektiviteten.


### 4.3 Sammenligning: Med og uten KI

- Reflekter over hvordan prosjektet ville vært uten KI. Hva ville vært annerledes?
Prosjektet ville vært mindre, og kodingen hadde vært mindre komplisert. En enklere prototype. 


- Hvilke deler av prosjektet ville vært vanskeligere/lettere?
Det hadde vært enklere å arbeide samtidig i samme filer. 
Det hadde vært mer prøving og feiling med selve kodingen. Vi hadde måtte brukt tid på å lese oss opp, og finne de kodene som passet. Når vi bruker KI så vil den raskere komme til resultatet av hvilken koder som fungerer og ikke fungerer, fordi den tester seg selv og retter opp seg selv.


- Ville sluttresultatet vært bedre eller dårligere?
Et enklere sluttresultat, der man kunne ha videreutviklet mer. Ikke nødvendigvis dårligere, men en del features som ikke var der. 

### 4.4 Samlet vurdering
- Var KI en netto positiv eller negativ faktor?

Det kommer litt an på hvordan man ser på det. KI gjorde det mulig for oss som ikke har laget en fullstack app før å faktisk gjennomføre det. Selv om vi sikkert kunne laget en mer unik app ved å gjøre det på den tradisjonelle måten, så fikk vi fortsatt vært med på hele prosessen på en effektiv måte. Vil si at KI er en netto positiv faktor i denne settingen. Den fremskyndet utviklingen, men siden vi ble ganske avhengige av KI så begrenset det vår egen kreativitet og forståelse og vi måtte rette opp feil som KI foreslo. 

- Hva var den viktigste lærdommen om å bruke KI i utviklingsprosessen?
Den viktigste lærdommen er at KI kan være et kraftig verktøy når man bruker den med sunn skepsis og menneskelig kontroll. Det er viktig å forstå løsningene som KI foreslår og være forberedt på å justere eller erstatte dem når de ikke fungerer som forventet. 


## 5. Etiske implikasjoner

### 5.1 Ansvar og eierskap
- Hvem er ansvarlig for koden når KI har bidratt?
Det er utvikleren og/eller organisasjonen som er ansvarlig for koden selv om KI har bidratt. Det som gjør spørsmålet komplekst er at KI er laget av en organisasjon også. Derfor om det oppstår problemer med koden vil spørsmålet dreie seg om det er organisasjonen som har tatt i bruk KI, og ikke sporet feil i koden eller ha vært kritisk i bruk av koden, eller om det er de som har utviklet KI-verktøyet som har ansvar for den koden som KI produserer. 


- Hvordan sikrer man kvalitet når KI genererer kode?
Man kan sikre kvalitet for KI genererte koder gjennom: 
Velge gode KI-verktøy. F.eks. vi brukte Gemini -flash når det var enkel kode, mens når koden var mer komplisert tok vi bruk Gemini -pro. 
Skrive gode prompter.
Ha kunnskap og forståelse for hvordan koder fungerer, slik at man kan kontrollere at koden som er KI generert har kvalitet.  



- Diskuter spørsmål om opphavsrett og intellektuell eiendom
Dette varierer fra hvilket KI-verktøy man tar i bruk, og det vil stå under brukervilkår. Det er mange åpne KI-verktøy, slik som OpenAI, som legger ansvarlig bruk av KI-generert kode til brukeren. Det vil si at organisasjoner som OpenAI tar ikke ansvar om KIen imiterer kode med opphavsrett. Da er ansvaret lagt til bruker for kritisk tenkning og innhente informasjon om koden har opphavsrett. Google, OpenAI og Microsoft tilbyr en juridisk beskyttelse for sine betalende bedriftskunder, slik at om det kommer en tredje part og saksøker for brudd av opphavsrett på grunn av KI generert kode, vil de nevnte leverandørene stå for juridiske kostnader og erstatning (kilde: gemini.google.com).



### 5.2 Transparens
- Bør det være transparent at KI er brukt?
Ja. Det er viktig at man er transparent i bruk av KI, da skjult KI bruk kan være en risiko for de organisasjonene og forbrukerne som skal ta i bruk kodene. Koder som er generert gjennom KI skal være datasikkert og under menneskelig kontroll. 


- Hvordan dokumenterer man KI sin bidrag?
Dette kommer helt an på koden man utvikler med KI, men det handler om god merking. God merking kan være å legge kommentarer i koden. Det kan være skjermdump eller kildehenvisning til KI.  


- Hva er konsekvensene av å ikke være åpen om KI-bruk?

Konsekvens 1: Ansvarlighet 
Når ikke man er åpen om KI-bruk, så blir det vanskelig å fastslå hvem som er ansvarlig når systemet gjør feil. 

Konsekvens 2: Lovbrudd 
Personvernet kan bli brutt, da KI kan behandle en stor mengde personlig data, mangel på åpenhet kan potensielt være brudd på GDPR. I forhold til opphavsrett kan KI generere innhold som er under opphavsrett, og derfor kan man bli beskyldt for plagiat eller brudd på åndsverksloven.

Konsekvens 3: Hallusinasjoner og feilinformasjon
KI kan gi feilinformasjon og hallusinasjoner som er overbevisende og virker riktig, men som i realiteten er falskt og oppdiktet. Siden dette er en vanlig risiko ved store språkmodeller, og man kan ha menneskelig svikt, kan en slik hallusinasjon bli brukt i en kode. Om man er åpen om KI-bruk, kan man lettere finne tilbake til de kodene for å rette opp i det, enn om man prøver å skjule det.   

### 5.3 Påvirkning på læring og kompetanse
- Hvordan påvirker KI-avhengighet fremtidig kompetanse?
KI gjør at man ikke får mengdetrening som nybegynner. Koden blir også fort avansert og vanskeligere. For en som har bred erfaring med programmering, og sitter inne med mye kompetanse er KI et verktøy som kan ta de repetitive-oppgavene som kan gjøre at enn kan være mer kreativ og ha fokus på den mer kompliserte delen av programmering. 


- Hvilke ferdigheter risikerer man å ikke utvikle?
Man risikerer å gå glipp av mye av den grunnleggende kunnskapen, for i stedet for at man sitter og arbeider med enklere oppgaver, der man får utfordret seg innenfor sin utviklingssone, så blir det kjørt gjennom KI. Likevel så må man som programmerer også ta ansvar for sin egen læring, og ikke bli for avhengig av bruken av KI. 


- Balanse mellom effektivitet og læring
Når man er i en læringsprosess skal det være litt ubehagelig, fordi man skal gå ut av komfortsonen for å strekke seg etter kunnskap og ferdigheter som ligger over det man allerede kan. Om man skal hele tiden være effektiv, og ta i bruk KI som en lettvint løsning, kan man oppleve at gape mellom kompetansen man allerede har, og kompetansen man burde ha blir for stor, slik at man mister forståelsen. KI er et mektig verktøy. Om man bruker det på riktig måte, slik som å gå dypere inn i programmering for å få en bredere forståelse eller bruker det for å dekonstruere koder, så kan det bidra til å øke kompetansen. Men om man bare bruker KI for å få en fasit for å skrive av uten å være kritisk eller se den større sammenhengen, vil læring gå tapt, og mest sannsynlig vil du ende opp med å spørre KIen om de samme spørsmålene om og om igjen, fordi du tar ikke inn informasjonen du bare leverer fra deg det KIen skrev.       

### 5.4 Arbeidsmarkedet
- Hvordan kan utbredt KI-bruk påvirke fremtidige jobber i IT?
KI vil mest sannsynlig effektivisere og optimalisere applikasjoner. Likevel vil du trenge et menneske som overvåker og ivaretar bruken av KI i utvikling av applikasjoner. Derfor ser vi for oss at fremtidige jobber innenfor IT vil ha andre funksjoner, men vil ikke nødvendigvis bli helt erstattet av KI. 


- Hvilke roller vil bli viktigere/mindre viktige?
Det kommer til å bli mer viktig å ha bred kompetanse innenfor IT, fordi KI gjør at man må ha god oversikt og forståelse innenfor flere fagfelt.

Det blir mindre viktig å pugge koder, men man må kunne avlese og ha forståelse for koden.


- Deres refleksjoner om fremtidig karriere i en KI-drevet verden
Vi tror at KI kommer til å være en naturlig del av arbeidslivet fremover. Det vil stilles større krav til at man kan mer enn grunnleggende koding, siden KI mest sannsynlig vil ta over de grunnleggende og repetitive kode-arbeidene. Det kan blir vanskeligere å få sin første jobb, med tanke på at man må oppnå et kompetansenivå der en kan kvalitetssikre KIens arbeid. Det kan bli vanskeligere for mindre selskap å utvikle applikasjoner, fordi de større organisasjonene tar monopol over KI-verktøy.  





### 5.5 Datasikkerhet og personvern
- Hvilke data delte dere med KI-verktøy?
Vi delte kun Github repoet som inneholder allerede offentlig informasjon, slik som brukernavn.

- Potensielle risikoer ved å dele kode og data med KI
Datadeling og personvern? Betaling? Hvem eier koden og dataen
Hovedrisikoen er at bedriften som eier KIen kan bruke alle prompter som videre treningsdata, dette betyr at om en deler personlig informasjon med en KI, så kan denne dataen lagres i en database uten at brukeren er klar over dette. Fremtidige KI-versjoner vil da være trent på denne dataen, som kan ha uforutsigelige konsekvenser for hva som kan skje med den dataen.

- Hvordan skal man tenke på sikkerhet når man bruker KI?
Når man bruker KI må man være ekstra bevisst på sikkerhet. Det er lett å anta at koden som blir generert er trygg å bruke som den er, men KI kan ofte genere kode med store sikkerhetsfeil. 

---

## 6. Teknologiske implikasjoner

### 6.1 Kodekvalitet og vedlikehold
- Hvordan påvirker KI-generert kode langsiktig vedlikehold?
Det kan påvirke i forhold til hvilken kodebibliotek KIen er trent på. Om KIen ikke er oppdatert, så kan det føre til utdaterte systemer eller systemer som er en fare for sikkerhet. Det kan også være en utfordring det med opphavsrett. Vi opplevde i prosjektet vårt at KI-genererte koder var veldig teknisk og lite kommentarer i kodene. Det kan gjøre det mer komplekst å gå inn i kodene for å se hvor feilen ligger, da man kan ende opp med å bruke tid på å finne ut hva kodene gjør. 


- Er KI-kode like forståelig som menneskeskrevet kode?
KI-kode vil nesten alltid være like forståelig som menneskeskrevet kode. 
- Utfordringer med å debugge KI-generert kode

KI-kode kan være vanskeligere å forstå enn menneskeskrevet kode fordi den ofte mangler kommentarer og er litt teknisk. Selv om den funker, er den ikke alltid så lett å lese. Når det oppstår feil, kan det være vanskelig å finne ut hva som er galt, siden KI ikke forklarer hvorfor den valgte løsningen. Feilsøking tar derfor ofte lengre tid, og KI gir sjelden gode tips for å fikse feilene.

### 6.2 Standarder og beste praksis
- Følger KI alltid beste praksis og industristandarder?
Vi kan aldri være 100% sikre på at dagens KIer vil følge beste praksis og standarder. Det er på grunn av hvordan dagens Kier fungerer, der de prøver å matematisk beregne det mest statistisk sannsynlige “riktige” svaret på en brukers input (med noe variasjon innbakt i algoritmene). Dette betyr at det som kommer ut av KIen alltid vil ha noe varians i seg, og vi kan aldri være helt sikre på at det følger alle standarder. I tillegg er dagens KIer hovedsakelig trent på kode som allerede ligger ute på internett, og det er ikke all denne koden som følger alle standarder og beste praksis. 

- Eksempler på hvor KI foreslo utdaterte eller dårlige løsninger
KI foreslo Vercel, noe som vi hadde store problemer med at omtrent hver gang vi måtte feilsøke noe som var galt, så fant KI løsninger som ikke var relevante, eller som ikke fungerte. 


- Viktigheten av å validere KI sine forslag
Det er viktig å dobbeltsjekke det KI foreslår, fordi den ofte gir løsninger som enten er utdaterte, ikke passer til prosjektet vårt, eller bare ikke fungerer i praksis. KI kan høres veldig sikker ut, men ikke være riktig likevel. Ved å teste, lese gjennom koden og forstå hva som skjer, kan man unngå at små feil utvikler seg til større problemer.

### 6.3 Fremtidig utvikling
- Hvordan tror dere KI vil påvirke programvareutvikling fremover?

KI kommer til å ta en større del av selve kodinga, spesielt de kjedelige og repetitive oppgavene. Det betyr at utviklere kan jobbe mer med planlegging, design og kvalitetssikring. KI blir nok et vanlig verktøy i hverdagen, litt som Git og VSCode er i dag.

- Hvilke ferdigheter blir viktigere for utviklere?

Det blir viktigere å forstå hvordan ting henger sammen, og ikke bare kunne skrive koden selv. Man må være god til å feilsøke, vurdere om KI-forslag faktisk er gode, og ha oversikt over arkitektur, sikkerhet og beste løsning. Kritisk tenkning blir nesten viktigere enn selve kodinga.

- Deres anbefalinger for hvordan man bør bruke KI i utviklingsprosesser
Bruke KI som en hjelp, ikke som en fasit. Dobbeltsjekk det KI foreslår, og prøv å forstå det selv. Og ikke hopp blindt på alle teknologier KI anbefaler. Kan spare tid på å sette seg litt inn i ting først.


## 7. Konklusjon og læring

### 7.1 Viktigste lærdommer

1. Vi lærte hvor viktig det er å tenke kritisk når vi bruker KI, fordi løsningene ikke alltid stemmer
2. Vi lærte at feilsøking er en stor del av utvikling av et produkt, og at man lærer mest når ting ikke fungerer med en gang.
3. Vi lærte at god kommunikasjon i gruppa gjør alt mye lettere, spesielt når flere jobber i samme filer.
4. Vi erfarte at små feil, som feil filnavn eller manglende referanser, kan stoppe hele prosjektet.
5.Vi fant ut at det er lurt å teste ofte, så man slipper å lete lenge etter feil senere.

### 7.2 Hva ville dere gjort annerledes?
- Tekniske valg
Vi ville ikke gjort store endringer her, bare droppet Vercel fra dag 1. 
- Bruk av KI
Her ville vi nok vært litt mer kritiske til de valgene KI har gjort, ikke fordi det har vært mye feil, men fordi de feilene som har oppstått har vært tidkrevende å fikse opp i. Vi hadde nok spart mye tid om vi brukte litt mer tid på å sette oss inn i de forskjellige teknologiene som KI-en hadde valgt før vi satte ordentlig i gang med prosjektet. 
- Samarbeid og organisering
Samarbeidet har fungert veldig bra, og derfor ville vi ikke gjort noen vesentlige endringer på hvordan det er organisert. 

### 7.3 Anbefalinger
- Råd om effektiv bruk av KI
Sett deg inn i hvordan man bruker agenter, og bruk ‘project brief’
Skriv gode prompter
Link inn til Gemini filene fra andre brancher

- Fallgruver å unngå
Unngå for lange filnavn før du ‘commiter’.
Sett deg inn i hvordan man ‘merger’ uten å overskrive hverandre.
Vær nøye med stor og liten bokstav når du ‘switcher’ branch, og hver bevisst på hvilken branch du jobber i. 

- Beste praksis dere oppdaget
Det var veldig god praksis å dele skjerm digitalt når man arbeidet. For da kunne alle ha mulighet til å følge utviklingen av prosjektet. Det var også bedre å hjelpe hverandre med feilmeldinger og troubleshooting.


### 7.4 Personlig refleksjon (individuelt)

**[Silje Veronica Følsvik]:**
Gjennom dette prosjektet har jeg lært mye om hvordan man utvikler en app fra start til slutt sammen med en gruppe med bruk av KI. Jeg har lært hvor viktig det er å ha et godt samarbeid og hvordan man navigerer seg gjennom verktøy som GitHub og VSCode, noe jeg føler at jeg har god kontroll på nå. Selv om vi ikke endte opp med å bruke Vercel, så lærte jeg hvordan det også fungerte. Vi jobbet sammen for å feilsøke og finne løsninger på de problemene som dukket opp underveis og tok bestemmelser sammen. Noe som viste seg å være viktig var det å jobbe systematisk, da unngikk vi å gjøre større feil. 
En annen ting som var viktig var å tenke kritisk på KI. For eksempel foreslo Gemini Vercel for hosting, dette fungerte ikke som forventet, som gjorde at vi brukte mye tid på feilsøking, vi byttet da over til en localhost løsning som fungerte til vårt formål. Selv om det tok tid og var frustrerende, lærte jeg mye av prosessen og føler at det ikke er farlig å gjøre feil, det er tross alt en del av læringen. Denne erfaringen vil definitivt påvirke hvordan jeg tilnærmer meg fremtidige prosjekter, både i forhold til det å bruke KI som verktøy, kritisk tenkning og å være mer forberedt på å justere kursen når ting ikke går som planlagt. 

**[Andrea Ødegård]:**
Dette har vært en annerledes måte å arbeide på enn i tidligere gruppearbeid. Jeg opplevde det som veldig positivt å være i ei gruppe, med tanke på det å spille på hverandres styrker og kunne hjelpe hverandre. Det var veldig merkelig i starten å se på at KIen skulle produsere alt, da jeg har brukt KI som en støtte og et verktøy tidligere, men her ble KIen et fullverdig gruppemedlem. Jeg opplever det å ta i bruk KI på denne måten som både positivt og negativt. For den koden som KIen produserte var veldig teknisk og kompleks, og på en måte var det interessant å lese hva den produserte, men på en annen side ble forståelsen min kraftig utfordret når Kien møtte på critical issues eller loopet. Jeg ble også veldig avhengig av KIen, og selv om jeg ikke ønsket å stole blindt på den, så tror jeg at gapet mellom min kompetanse og KIen sin massive kapasitet kan bli for stort. Jeg  har for eksempel ikke sjans til å gjenkjenne koder, i forhold til opphavsrett og sikkerhet. Likevel har jeg lært mye også, slik som en større bevissthet om hvordan applikasjoner er bygd opp i forhold til frontend og backend. Alt i alt en god læringsopplevelse i forhold til å ta i bruk KI. 

**[Erik Strøm]:**
[Personlig refleksjon over egen læring og utvikling]
Prosjektet har gitt meg et nytt perspektiv på hvordan software-utvikling sannsynligvis kommer til å utvikle seg videre. Jeg er enda skeptisk over hvor mye potensial en KI kan ende opp med, men basert på dette faget i seg selv, så er det utrolig hvor mye en kan få en KI til å gjøre basert på avansert prompting. Jeg har og lært en god del om hvordan en full-stack applikasjon er satt opp, men jeg må oppriktig også si at det har vært vanskelig å forstå detaljene i det. For eksempel, når jeg skulle feilsøke hvorfor ting ikke fungerte, så lente jeg meg relativt kraftig på enten Gemini eller en annen KI slik som Chat-GPT for potensielle løsninger, med varierende suksess. Av og til pekte de perfekt til hvor jeg måtte se for å justere spesifikke innstillinger, som å skru på vector extension i Supabase, mens andre ganger gikk dem i en loop på å justere koden i en fil, slik som når vi slet med å få Vercel til å fungere. Basert på denne og tidligere erfaring om KI, så påminnet dette meg om at det er ekstremt viktig å være kritisk overfor hva en KI sier eller produserer i tillegg til at jeg må følge nøye med på hva den faktisk vil gjøre i en utviklings sammenheng. Om jeg ikke fulgte godt med så var det vanskeligere å feilsøke problemer som KIen ikke klarte å løse på egen hånd.

Dette faget og prosjektet har blitt plassert godt inn i læringen min basert på mine ferdigheter, siden jeg kan nok til å kunne skrive noe kode selv og lese koden KIen produserer, men kunne ikke noe særlig om full-stack utvikling, noe som jeg enda ikke vil si meg komfortabel med, men har fått mer enn nok kunnskap om for å vite hvordan jeg kan sette i gang med det selv. I tillegg har det vært interessant å jobbe med utvikling i tett samarbeid med andre, noe som det har vært lite av opp til nå. Dette har da informert meg om hvor viktig det er å være på samme side som dem jeg jobber med, og hvor lett det kan gå for at ting kan gå galt med for eksempel source control og Github. 


**[Julie Haagenrud]:**
Jeg synes prosjektet har gitt godt utbytte i form av læring. Siden faget i stor del har handlet om å utvikle en full-stack applikasjon, med guiding fra lærer og KI, har jeg fått mye mer innblikk i hvordan denne prosessen fungerer, og hvor mange områder det kan oppstå feil. Jeg har lært meg å bli bedre på å feilsøke problemer, og finne løsninger som ikke lager flere problemer senere i utviklingsprosessen. 
Det har også vært flere punkter hvor jeg har følt mer på frustrasjon om prosjektet, enn faktisk læringsutbytte. Jeg synes faget har vært ganske lite organisert, med praktisk faginformasjon som plutselig endrer seg. Jeg skriver denne teksten 3.12, og vet fortsatt ikke når muntlig eksamen er, vi fikk beskjed om at det skulle bli laget en pensumbok som aldri kom, og forelesningene har ligget langt bak prosjektplanen. Forelesningene ligger så langt bak, at vi ikke har hatt noe annet valg enn å finne ut av mesteparten av faget selv. 


---

## 8. Vedlegg (valgfritt)

- Lenke til GitHub repository
IBE160/SG-Gruppe-13: https://github.com/IBE160/SG-Gruppe-13
